# ডাটাবেস কি?

ডাটাবেস হলো সুন্দরভাবে সাজানো বিভিন্ন তথ্য বা ডেটা রাখার জায়গা যা কম্পিউটারে ইলেকট্রনিকভাবে (ডিস্কে) ডেটা স্টোর করে। ডাটাবেসে ডেটাগুলো এমনভাবে সাজানো থাকে যেন প্রয়োজন অনুযায়ী ডেটা সংশ্লিষ্ট কাজ সহজেই করা যায়। সাধারণত, ডাটাবেস নিয়ন্ত্রণ করা হয় ডাটাবেস ম্যানেজমেন্ট সিস্টেম (DBMS) দ্বারা। ডেটা, DBMS এবং সম্পর্কিত অ্যাপ্লিকেশনগুলোকে একত্রে ডাটাবেস সিস্টেম বা সংক্ষেপে ডাটাবেস বলা হয়।
ডাটাবেসে সাধারণত ডেটা হিসেবে টেক্সট, ইমেজ, অডিও, ভিডিও, ডকুমেন্ট ইত্যাদি রাখা হয়।

# ডাটাবেস ম্যানেজমেন্ট সিস্টেম (DBMS) কি?

DBMS হলো এমন একটি সফটওয়্যার যা ডাটাবেসে রাখা ডেটাগুলো পরিচালনা করার জন্য ব্যবহৃত হয়, যেমন ডাটাবেস তৈরি, পরিবর্তন, ডেটা সংরক্ষণ, নিয়ন্ত্রণ করা ইত্যাদি। ডাটাবেস এবং ব্যবহারকারীর মধ্যে সম্পর্ক তৈরি করে দেয় DBMS, যার ফলে ব্যবহারকারী সহজেই ডেটা রাখতে বা তুলে আনতে পারে এবং ডেটাগুলো কিভাবে ডাটাবেসে সাজানো হবে তা নির্ধারণ করে দিতে পারে। এছাড়াও, DBMS- ব্যবহারকারীদের জন্য কিছু administrative কাজ সহজ করার সুবিধা দেয়, যেমন: ডাটাবেস মনিটরিং, টিউনিং, ব্যাকআপ এবং recovery ইত্যাদি।

# ডাটাবেসের বিভিন্ন উপাদান (components):

ডাটাবেসের কাজ বা কার্যপ্রণালী উপর নির্ভর করে ডাটাবেস বিভিন্ন ধরনের হয়ে থাকে এবং এদের বিভিন্ন ধরনের উপাদান থাকে। কিছু সাধারণ উপাদান নিচে উল্লেখ করা হলঃ

- **ডাটাবেস সার্ভার:** ডাটাবেসে সংরক্ষিত ডেটাগুলি এবং ব্যবহারকারীদের ডাটাবেস এক্সেস করার সুযোগ প্রদান করে ডাটাবেস সার্ভার।
- **টেবিল (table):** টেবিল হল ডাটাবেসের মূল উপাদান। ডেটা স্টোর করার জন্য এটি স্ট্রাকচার হিসেবে ব্যবহৃত হয়। প্রতিটি সারি (row) একটি রেকর্ড হিসেবে থাকে এবং প্রতিটি কলাম (column) একটি বৈশিষ্ট্য ধারণ করে।
- **স্কিমা (schema):** স্কিমা হল নির্দিষ্ট কাঠামো যা ডেটার অবস্থান এবং ধরন নির্ধারণ করে। বিভিন্ন ধরনের স্কিমা ব্যবহার করে ডাটাবেসের সাথে যোগাযোগ করা হয়, যেন প্রয়োজনমতো ডেটা সংশ্লিষ্ট কার্যগুলি করা যায়।
- **ইনডেক্স (index):** ইনডেক্স হল একটি অতিরিক্ত সংরক্ষণাগার যা ডাটাবেসের দ্রুত অ্যাক্সেসের সুবিধা প্রদান করে। ইনডেক্স ব্যবহার করে ডাটাবেস সিস্টেম সম্পর্কিত ডেটা সহজেই খুঁজে পাওয়া যায়।
- **কুয়েরি (query):** কুয়েরি হল ডাটাবেসে প্রয়োজন মতো ডেটা সংশ্লিষ্ট কাজ করার জন্য প্রোগ্রামগুলির সমন্বয়। কুয়েরি সাধারণত স্ট্রাকচারবিহীন ভাষায় লিখা হয় এবং ডাটাবেসের ডেটা প্রকাশ করে।
- **সুরক্ষা (security):** সুরক্ষা ডাটাবেসের জন্য গুরুত্বপূর্ণ একটি সংক্রান্ত বিষয়। ডাটাবেসের সুরক্ষার জন্য বিভিন্ন উপায় ব্যবহার করা হয়, যেমন ডাটাবেসের ব্যাকআপ, ডাটা এনক্রিপশন, অনুমতি নিয়ন্ত্রণ ইত্যাদি।

# ডাটাবেসের ধরন:

![Types of databases](./images/database-types.png)

বিভিন্ন ধরনের ডাটাবেস নিচে দেওয়া হলঃ

- SQL (relational)
- NoSQL (non-relational)
  - Document
  - Key-value
  - Graph
  - Timeseries
  - Wide column
  - Multi-model

_(চলমান)_
