## ডাটাবেস B+ ট্রি কেনো ব্যবহার করে?

MySQL, PostgreSQL, MongoDB মূলত B+ ট্রি ব্যবহার করে তার কিছু কারণ রয়েছে,

- প্রতিটি নোড একাধিক key-pointer সংরক্ষণ করতে পারে। এমনকি কোটি কোটি row এর জন্যও, একটি lookup সাধারণত মাত্র ২-৪টি page এক্সেস করলে expected data পেতে পারি।

- Leaf Node গুলো sequentially সংযুক্ত থাকে, যা রেঞ্জ কোয়েরিকে (যেমন, WHERE age BETWEEN 20 AND 30) খুবই efficient করে তুলে।

### B+ ট্রি দেখতে কেমন হয়?

```
        [20, 35]    ← internal (root)
     /     |     \
    /      |       \
[10, 15]  [25, 30]  [40, 45, 50]   ← leaf nodes
```

- root নোডগুলো শুধু কী (key) ও পয়েন্টার ধরে রাখে সার্চের দিকনির্দেশনার জন্য।

- leaf নোডগুলোতে মূলত, আসল ডেটা বা রেকর্ডের রেফারেন্স থাকে।

## ডাটাবেস ইনডেক্সিং

প্রথমে আমরা বুঝেনি এই ডাটাবেস ইনডেক্সিং কি?

এটি একটি টেকনিক, দ্রুত ডাটা রিট্রিভ করে আনার জন্য। আপনি এটিকে আপনার বইয়ের সূচীপত্রের সাথে তুলনা করতে পারেন, একটি করে সম্পূর্ণ পৃষ্ঠা দেখে সন্ধান করার পরিবর্তে, আপনি সূচিপত্র দেখে নির্দিষ্ট পৃষ্ঠা বের করে সরাসরি ঐ পৃষ্ঠায় চলে গেলেন। ডাটাবেস ইনডেক্সিং এরকম কাজ করে।

সাধারণত একটি নির্দিষ্ট কলামকে ইনডেক্সিং করে রাখতে পারি(আবার চাইলে একাধিক কলামকেও একসাথে কিংবা আলাদা আলাদা করেও ইনডেক্সিং করতে পারি)।

যদি আমরা ইনডেক্সিং করি তাহলে আমরা সরাসরি সেই প্রত্যাশিত(expected) row পেয়ে যাব। অন্যথায় একটি একটি করে সব row সার্চ করে, expected row বের করতে হবে।

**রিলেশনাল ডেটাবেসের সাধারণ ইনডেক্স B+ Tree স্ট্রাকচারে সংরক্ষিত থাকে।**

এখন কিছু গুরুত্বপূর্ণ ইনডেক্স বুঝে নেয়া যাক।

### Cluster Index

আমরা যখন MySQL (InnoDB ইঞ্জিন)-এ PRIMARY KEY উল্লেখ করি, তখন সেটি শুধু একটি ইউনিক ইনডেক্স তৈরি করে না, এটি পুরো টেবিলের জন্য Clustered Index হিসেবেও কাজ করে।

তখন Primary Key sequentially, B+ ট্রির লিফ নোডে সম্পূর্ণ row পাওয়া যায়। সেটাই হচ্ছে Cluster Index। উদাহরণ,

```
     [103]                  <-- root
    /     \
[101,102] [104,105]         <-- leaf

```

```
B+ Tree Internal Node       Leaf Node (actual data)
---------------------------------------------------------
[103].................. -> | 101 | Alice   | London     |
[103].................. -> | 102 | Bob     | New York   |
[103].................. -> | 103 | Charlie | Arizona    |
[103].................. -> | 104 | David   | Sydney     |
[103].................. -> | 105 | Eve     | Melbourne  |

```

Leaf নোডে ঠিক এরকমভাবে ডাটা সুসজ্জিতভাবে থাকে। লিফ নোডে সকল ডাটা (sequentially) থাকার ফলে, আমরা সরাসরি সেই ডাটা দ্রুত এক্সেস করতে পারি।

PostgreSQL এ সরাসরি Cluster Index নেই। বরং তা Heap-based Storage Model ব্যবহার করে। তা আমরা অন্য কোনো অধ্যায়ে বিস্তারিত দেখবো।

### Unique Index

(চলমান)
